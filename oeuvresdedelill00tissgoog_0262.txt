m

LIBER XI.

Oceanum interea surgens aurora reliquit.
AEneas, quanquam et sociis dare tempus humandis
Praecipitant curae ‚ turbataque funere mens est,
Vota deum primo victor solvebat eoo.

Ingentem quercum, decisis undique rarius,
Constituit tumulo, fulgentiaque induit arma ,·
Mezenti ducis exuvias, tibi, magne, tropaeum,
Bellipotens: aptat rorantes sanguine cristas,
Telaque, trunca viri, et bis sex thoraca petitum
Perfossumque locis; clypeumque ex aere sinistre
subligat, atque ensem collo suspendit eburnam.
Tum socios ( namque omnis cum stipata tegebat
Turba ducum ) sic incipieus bortatur ovantes:

e Maxima res effecta, viri3 timor omnis abesto,
Quod superest. Haec sunt spolia, etde rege superbo
Primitiae3 manibusque meis Mezentius hic est.
Nunc iter ad regem nobis murosque Latinos.
Arma parate, animis et spe praesumite bellum3
Ne qua mora ignaros, ubi primum vellere signa
Annuerint Superi pubemque educere castris,

Impediat, segnesve metu sententia tardet.

 

